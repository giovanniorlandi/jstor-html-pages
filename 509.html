
    <!DOCTYPE html>
    <html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>509</title>
    </head>
    <body>
        <h1>509</h1>
        <p><strong>URL:</strong> <a href="http://doi.org/10.23865/intpol.v77.1617">http://doi.org/10.23865/intpol.v77.1617</a></p>
        <p><strong>Full Text:</strong></p>
        <pre>['©2019 Rolf Tamnes. This is an Open Access article distributed under the terms of the Creative Commons Attribution \n4.0 International License (http://creativecommons.org/licenses/by/4.0/), allowing third parties to copy and redistribute \nthe material in any medium or format and to remix, transform, and build upon the material for any purpose, even \ncommercially, provided the original work is properly cited and states its license.\nCitation: Rolf Tamnes (2019). Småstatsrealisme i 70 år. Internasjonal Politikk, 77(1): 49–59. http://dx.doi.org/10.23865/\nintpol.v77.1617\n*Kontaktinformasjon: Rolf Tamnes, e-post: rtamnes@oslo.mil.no\n49\nFagfellevurdert\nÅrgang 77, Nummer 1, side 49-59, 2019, ISSN 1891-1757, www.tidsskriftet-ip.no, Publisert april 2019\nFokus: Nato 70\nSmåstatsrealisme i 70 år\nRolf Tamnes\nInstitutt for forsvarsstudier, Forsvarets Høgskole\nSammendrag\nNorges tilslutning til Atlanterhavspakten i 1949 markerte et vendepunkt i \nnorsk sikkerhetspolitikk. Norsk sikkerhet kom til å hvile på NATO, med USA \nsom fremste støttemakt. I den senere tid er det transatlantiske samarbeidet \nkommet under press, og det stilles spørsmål ved den amerikanske garantien. \nDet kan medføre en alvorlig utfordring for norsk sikkerhet. På lang sikt vil det \nkunne vokse frem et strategisk partnerskap i Nord-Europa og Norden, som \nkan bli en bærebjelke for norsk sikkerhetspolitikk og markere et nytt vendepunkt.\nNorges strategiske omgivelser er omskiftelige. Samtidig finnes noen \nbestandige trekk i norsk sikkerhetspolitisk tenkning, som kan betegnes som \nsmåstatsrealisme. Viktigst er betydningen av å bli beskyttet av større makter, \nmen også å holde dem på avstand, samt folkeretten og den globale orden som \nsikkerhetsnett, der rett går foran makt. \nNøkkelord: NATO • norsk sikkerhetspolitikk • integrasjon • avskjerming\nNorges tilslutning til Atlanterhavspakten i april 1949 utgjør et viktig vendepunkt i \nnorsk sikkerhetspolitikk. Norge valgte utvetydig side i den kalde krigen. Det hevdes \ntidvis at Norges posisjon var «mellom» blokker eller antagonistiske stormakter. Det \ner alles privilegium å ønske seg en slik posisjon, men det er en uriktig beskrivelse av \nnorsk sikkerhetspolitikk. \nOm vendepunkter kan identifiseres, finnes også lange linjer med dyp kontinuitet,\nrøde tråder gjennom et par århundre. Viktigst er betydningen av å bli beskyttet \n', 'Rolf Tamnes \n50\nav større makter, men også å holde dem på avstand, samt folkeretten og den globale \norden som sikkerhetsnett. Vi kan kalle dette for en norsk småstatsrealisme.\nI overskuelig fremtid vil det neppe inntreffe vesentlige endringer i norsk sikkerhetspolitikk.\nPå lang sikt vil det kunne vokse frem et strategisk partnerskap i \nNord-Europa og Norden, som et supplement, kanskje også som et alternativ til \natlanterhavspolitikken og den amerikanske garantien, noe som kan bli et nytt vendepunkt\ni norsk sikkerhetspolitikk.\nDette kapitlet vier oppmerksomhet til stormaktsystemet som rammeverk og til \nnorsk sikkerhetspolitikk og forholdet til allianser i tre tidsepoker: før andre verdenskrig,\nden kalde krigen, og tiden etterpå. \nNøytral alliert\nDen norske sikkerhetspolitiske tradisjon begynte å ta form lenge før Norge ble selvstendig\nstat i 1905. Det skjedde innenfor rammen av det klassiske europeiske makt-\nsystemet fra begynnelsen av 1700-tallet og frem til andre verdenskrig. Et maktsystem \nomtalt som pentarkiet fordi fem stater i særdeleshet i lange perioder bestemte over \nkrig og fred i Europa, og søkte å holde hverandre i sjakk gjennom skiftende maktbalanser\n(Hobson, 2013, s. 19–40). Et maktsystem som er verdt å studere også fordi \ndet kan gi innsikt i et mulig multipolart europeisk maktmønster i det 21. århundre.\nI denne tidsepoken befant Norge seg i utkanten av det europeiske maktsystemet\nog var lite krigsutsatt annet enn i kystområdene. I perioden utviklet det seg \ntre måter å sikre norske interesser på: 1) Norske aktører arbeidet for å styrke folkeretten,\nspesielt nøytralitetsreglene til sjøs. Særlig for små stater var og er det viktig \nat rett går foran makt. 2) Norge sto utenfor allianser og ønsket å være nøytral i krig. \nDen stemte med en isolasjonistisk tendens i norsk politisk tenkning, en trang til å \nville holde avstand til stormaktspolitikken. 3) Bak den offisielle fortellingen om alliansefrihet\nog nøytralitet søkte imidlertid Norge å sikre beskyttelse fra Storbritannia, \nhvis det skulle bli nødvendig, den dominerende sjømakten og den sterkeste staten \ni nabolaget som sto Norge nærmest økonomisk og ideologisk. Første verdenskrig \ndemonstrerte denne dobbeltheten i norsk sikkerhetspolitikk: på den ene side en \nmålsetting om å være nøytral, på den annen side en økonomisk og maktpolitisk \ntilpasning til Storbritannia, en posisjon omtalt som «nøytral alliert» (Riste, 1965). \nNorske myndigheter så intet grunnlag for strategisk fellesskap verken med Sverige \neller med land på Kontinentet.\nDet klassiske europeiske maktsystemet brøt sammen med andre verdenskrig og \nundergravde samtidig etablerte forestillinger i norsk sikkerhetspolitikk. Norge kunne \nikke regne med å slippe unna i en ny stormaktskonflikt. Tanken om nøytralitet i tilfelle\nkrig ble etter strategiske overveielser forlatt, og Norge gikk med i det vestlige \nforsvarssamarbeidet. Men ikke alt var nytt: 1) Vestorienteringen var ikke ny, men den \nble tettere og mer forpliktende. Med NATO ble bindingen vestover en uttalt hovedlinje\ni norsk sikkerhetspolitikk, med USA som fremste beskytter. 2) Isolasjonistiske \n', 'Småstatsrealisme i 70 år\n51\nstrømninger og et behov for å holde avstand gjenfinnes også senere, i markedsspørsmål\nså vel som i forsvarsspørsmål, nedfelt i de selvpålagte begrensingene, som tok \nform fra slutten av 1940-tallet. 3) Folkeretten fortsatte å være en av hovedbjelkene \ni norsk utenriks- og forsvarspolitikk, nå formulert som målet om en mer rettferdig \ninternasjonal orden der rett går foran makt, begrunnet i interessepolitiske hensyn \nog i en norsk småstatsrealisme, og i en tro på at Norge kan og bør gjøre en forskjell \ngjennom engasjement – en norsk småstatsidealisme.\nAlliert med forbehold\nDen kalde krigen fra tidlig etter andre verdenskrig og frem til rundt 1990 utgjør en \ndistinkt tidsepoke, som også formet norsk sikkerhetspolitikk. Begrepet «kald krig» \nvar blitt brukt tidligere og er også benyttet om konfliktmønstre etter 1990, men \nmange historikere vil at det forbeholdes de små femti årene etter andre verdenskrig\nog poengterer gjerne fire kjennetegn: 1) Bipolaritet i form av to konkurrerende \nsystemer ideologisk, økonomisk og maktpolitisk bygd rundt to supermakter. 2) Et \nmaktsystem som var konsentrert om statssikkerhet og muligheten for total krig, med \nandre verdenskrig som bakteppe og med faren for et kjernefysisk ragnarok som et \nmulig krigsutfall. 3) Fravær av krig mellom supermaktene og i konfliktens kjerneområder,\nspesielt i Europa. «The long peace», som historikeren John Lewis Gaddis \nhar kalt det – ulikt situasjonen i Europa tidligere og etterpå (Gaddis, 1987). Enkelte \npåstår at årsaken til den lange freden var at krig ville blitt så dramatisk ødeleggende \nog at det bidro til tilbakeholdenhet. Andre påstår at det bare var flaks at det ikke ble \natomkrig. Begge deler er nok riktig. 4) Det amerikanske hegemoni i den atlantiske \nverden, men også utenfor, som utgjorde grunnlaget for en regelbasert internasjonal \norden og som bidro til økonomisk vekst og økt samhandel.\nHvilken plass hadde Norge og nordområdene i dette maktsystemet? I hovedfortellingen\nom den kalde krigen blir nord oftest sett som en flanke og derfor perifer \ni forhold til fronten i Sentral-Europa. Men i det geostrategiske kappløpet mellom \nsupermaktene fikk nord en stadig viktigere posisjon. Det skyldtes at nord utgjør \nkorteste luftlinje mellom USA og Sovjetunionen. Bombefly og missiler kunne true \nmotparten gjennom å fly over polområdene. Vi kan betegne dette for supermaktenes \npolarstrategier. Og det skyldtes fremfor alt nordområdene med Norskehavet som et \nstadig mer betydningsfullt sjømilitært teater for Sovjetunionen og USA. Den fremste\ngrunnen til det var fremveksten av den sovjetiske nordflåten, som fra 1960-tallet \nble den største og viktigste av de fire flåtene, med strategiske atomubåter og med en \nbetydelig kapasitet til å kunne true forsterkningene fra USA til Europa. 1973 var et \nviktig år i nord: da anskaffet russerne sine første strategiske ubåter, Delta-klassen, \nutrustet med interkontinentale missiler. Ubåtene trengte ikke lenger transittere gjennom\nNorskehavet og vestover for å nå mål i USA. De fleste kunne etter hvert holde \nseg i «bastionen» i Polhavet nord for Kola og tilsvarende i Stillehavet. Nordflåten fikk \nsom hovedoppgave å beskytte ubåtbasene og patruljeområdene. I en konflikt ville \n', 'Rolf Tamnes \n52\nSovjetunionen søke å etablere kontroll i nærområdet og nedover i Norskehavet og \nnekte vestmaktene tilgang til havområdene øst for Grønland, Island og Storbritannia\n(GIUK-gapet). Bastion-konseptet har senere vært en grunntanke i russisk tenk-\nning. Oppløsningen av den russiske statsmakten fra slutten av 1980-årene førte til \nat mesteparten av ubåtflåten ble udyktig eller liggende ved kai. Med reetableringen \nav en mer funksjonsdyktig stat etter årtusenskiftet ble aktiviteten gradvis gjenopptatt \n(Tamnes, 1991, s. 252–263, 278–286; Tamnes, 2017, s. 8–31).\nOppbyggingen av Nordflåten og Kolabasene gjorde Norge mer utsatt og sårbar. \nUtenriksminister Knut Frydenlund illustrerte dimensjonsproblemet med følgende \nbilde i 1977: går du til sengs med en bjørn, så kan bjørnen være så snill som bare \ndet, men snur den seg i søvne, kan den knuse deg (Frydenlund, 1982, s. 85, 92). \nSovjetiske myndigheter kom til å opptre stadig mer selvbevisst og fremoverlent, innbefattet\npå Svalbard. På samme tid skapte havrettsrevolusjonen, med 200-mils soner \nog utvidede sokkelrettigheter, en rekke konfliktflater i et område som var strategisk \nsensitivt for russerne. Det gjaldt spesielt spørsmålet om grensedragning i Barentshavet\nog rettigheter ved Svalbard. Virkelig alvorlig konflikt ble det likevel ikke. NATO- \nmedlemskapet ga beskyttelse. Etter Hopen-ulykken i 1978, da russerne mistet et \nmilitærfly på øya og satte Norge under sterkt press for å få tilgang til ferdskriver og \nvrakrester, skrev Frydenlund at det er da i slike situasjoner at en utenriksminister \nsetter pris på å være medlem av en forsvarsallianse (ibid., s. 100). I tillegg hadde \nde to land viktige fellesinteresser, spesielt fiskerisamarbeidet som ble intensivert fra \nmidten av 1970-tallet (Holtsmark, 2015, s. 460–492). Det skjedde altså samtidig \nmed at den kalde krigen ble mer konfliktmettet. Konflikt utelukket ikke samarbeid \nnår begge parter så det i sin interesse. Det har vi også sett senere.\nLa oss på denne bakgrunn se nærmere på kjennetegn ved alliansen og på norsk \nsikkerhetspolitikk i et alliert perspektiv. NATO var en nyskapning, ulik andre forsvarsallianser\npå flere måter. Man sier gjerne at alliansen startet som en reassuranse-\npakt i april 1949 (North Atlantic Treaty – NAT), og at den ble bygd ut til også å bli \nen politisk og militær organisasjon (North Atlantic Treaty Organization – NATO) i \nkjølvannet av krigsutbruddet i Korea sommeren 1950.\nNATO hadde viktige politiske funksjoner. Den ble en betydningsfull arena for \nkonsultasjoner og for å søke omforente løsninger. Den understreket solidaritet og en \nvilje til å løfte sammen for å møte utfordringen fra et sovjetisk-kommunistisk totalitært\nsystem, som dog ikke forhindret at det i perioder var brodne kar også i NATO- \nfamilien (Hellas, Tyrkia og Spania). Det felles løft gjennom NATO dempet inntrykket \nav en ensidig avhengighet av supermakten USA og av nære militære forbindelser til \nTyskland, hvor krig og okkupasjon belastet forholdet i tre tiår etter krigen. En stor \n«flaggborg» gjorde forsvarssamarbeidet mye mer spiselig i hjemlig politikk. Sensitive \nsaker, som atomvåpen, var lettere å håndtere om det var et NATO-samarbeid og ikke \net bilateralt anliggende.\nMest nyskapende med NATO var likevel at det ble bygd opp en felles militær \norganisasjon allerede i fredstid, med felles kommandostruktur og forsvarsplaner og \n', 'Småstatsrealisme i 70 år\n53\nmed styrker avdelt til ulike oppgaver. Omfattende felles trening og øving bidro til å \nbygge kompetanse og interoperabilitet slik at styrkene kunne settes inn og virke godt \nsammen på kort varsel. \nFor Norge var NATO et vendepunkt, fordi det markerte oppbruddet fra alliansefrihet\nog nøytralitet, både mentalt og militært. I 1948–49 var det en uro hos norske \nmyndigheter for at Sovjetunionen kunne gjennomføre isolert angrep på Norge uten at \nandre vestlige land kom Norge til unnsetning. Med alliansegarantien ble det mye mindre\ngrunn til uro. Den tette militære integrasjonen markerte også et veiskille; forsvars-\nminister Jens Chr. Hauge omtalte det som «revolusjonerende» (Riste, 1991a, s. 22).\nDet er samtidig grunn til å diskutere hvorvidt 1949 utgjorde det store vendepunktet\nog veie brudd mot kontinuitet. Vestorienteringen representerer en lang og betyd-\nningsfull linje i norsk sikkerhetspolitikk. 1940 kan også ses som et vendepunkt, da \nnøytralitetspolitikken ble forlatt og London-regjeringen sluttet seg til vestblokken og \nkampen mot Hitler-Tyskland. Det kan også hevdes at vel var 1949 viktig på grunn av \npakten og artikkel 5, men at denne garantien først ble troverdig med opprustningen \nog etableringen av den militære organisasjonen fra høsten 1950 (Riste, 1985).\nNATO var viktig som kollektiv ramme, men ville manglet kraft og ressurser uten \namerikansk medvirkning og lederskap. USA kunne tidvis være hardhendt overfor land \nsom gikk egne veier; det smertet når svøpen traff. Også Norge fikk kjenne på alvoret. \nVed to anledninger på 1980-tallet, da Norge inntok særstandpunkter om atomvåpen, \nsvarte amerikanske myndigheter at Norge da ikke kunne regne med å få anløp eller \nforsterkninger fra USA (Tamnes, 1997, s. 125–126, 130). I det store og hele kunne \nimidlertid landene leve med den amerikanske svøpen, som en pris å betale for den \nmilitære støtten. Mange land, også Norge, bedrev en aktiv invitasjonspolitikk overfor \nUSA og bidro slik til å bli stadig tettere integrert i vestsamarbeidet. Geir Lundestad \nhar omtalt USAs rolle som «empire by invitation» (Lundestad, 1990).\nFor Norge var og er samarbeidet med USA «alliansen i alliansen». Det kan \nargumenteres for at Norge hadde en sterkere tilknytning til USA politisk og militærstrategisk\nenn andre europeiske NATO-land, bortsett fra Storbritannia. Norges \ntradisjonelle ankerfeste hadde vært Storbritannia. Skiftet til USA kan tidfestes til \nseptember 1950, i krisestemningen etter krigsutbruddet i Korea og da USA var i \nferd med å øke sitt europeiske engasjement. Forsvarsminister Hauge gjorde da et \nkraftfullt forsøk på å overtale sin britiske kollega til å påta seg et større ansvar for \nsikkerheten i Nord-Europa, men måtte se i øynene at britene hadde beskjedne ressurser\nog ville konsentrere seg om Sentral-Europa. Hauges konklusjon var krystall-\nklar: Samtidig som man måtte bevare de gode forbindelser med Storbritannia, ble \npartnerskapet med amerikanerne viktigst, fordi de hadde mye større økonomisk og \nmilitært potensial og strategisk interesse for Norge og nordområdene enn Storbritannia\n(Tamnes, 1991, s. 80).\nDen skandinaviske halvøya kan betraktes som en geostrategisk enhet, og det \nutviklet seg gjennom den kalde krigen et funksjonelt militært samarbeid mellom \nNorge og Sverige på enkelte felter. Men tanken om et skandinavisk forsvarsforbund \n', 'Rolf Tamnes \n54\nsom alternativ til NATO ble ikke realisert fordi Norge prioriterte vestblokken. Det er \nblitt sagt at de to landene hadde mye til felles med en viss type siamesiske  tvillinger\xa0– \nde som var sammenvokste i ryggen, men som hadde hvert sitt hode og derfor ikke \ntenkte likt (Riste, 1991b).\nDet har vært hjemlig strid om Norges forhold til NATO og USA. I det store \nbildet har imidlertid Norge vært blant de mest atlantiske og minst brysomme i alliansen.\nI alliert og fremfor alt amerikansk militærstrategi var Norge spesielt betyd-\nningsfull på grunn av sin plass i det maritime og luftmilitære konfliktmønsteret i \nnordlige områder. Det dimensjonerte mye av den militære støtten til Norge: til etterretningstjenesten;\ninfrastrukturutbygging av flyplasser, varslingsstasjoner og forsy-\nningslagre; våpenhjelp og forsterkningsstyrker.\nDet skjedde en voldsom oppbygging av den felles forsvarsinnsatsen fra tidlig på \n1950-tallet, men allierte styrker ble i denne fasen knapt øremerket for bruk i bestemte \nland og regioner. I det lange tiåret fra 1953 og til slutten av 1960-årene hvilte mye av \nalliansegarantien på at allierte anført av USA ville bruke atomvåpen i stort omfang \nom nødvendig («massive retaliation»). Dette endret seg fra slutten av 1960-tallet og \nutover, tilskyndet av tre forhold: NATOs overgang til «flexible response», sammenbruddet\ni avspenningsbestrebelsene fra midt på 1970-tallet og den mer kraftfulle \namerikanske oppdemingspolitikken fra slutten av tiåret. Norge drev gjennom 1970årene\nen aktiv invitasjonspolitikk for å parere en voksende asymmetri i nord, en \nuro for at den sovjetiske maritime styrkeoppbyggingen ville gjøre Norskehavet til et \n«Mare Sovieticum» som kunne gjøre det vanskelig å føre forsterkninger til Norge. \nAlliansens svar kom i to former og faser: først en rekke luft- og landmilitære tiltak \nfra 1970-årene, deretter den fremskutte maritime strategien med amerikanske hangarskip\ni første rekke i 1980-årene. På denne tiden, tidlig på 1980-tallet, fikk nord-\nområdene en strategisk betydning i den storstrategiske konflikten som aldri før og \naldri senere. Enkelte analytikerne hevdet at nord kunne bli en strategisk front i en ny \nstorkrig. \nDenne styrkeoppbyggingen vitnet om at nordområdene var av stor strategisk \nbetydning i den sjømilitære konfrontasjonen. Sjefen for NATOs atlanterhavskommando\n(SACLANT), med hovedkvarter i Norfolk i USA, hadde derfor en spesielt \nviktig stilling i forsvarsbestrebelsene for Norge og nord, med råderett over kraftige \nvåpen som ubåter, hangarskip og marineinfanteristyrker. Sjefen for Europakommandoen\n(SACEUR) var gjennomgående kontinentalfiksert.\nForsvarstiltakene ble mange og omfattende. De omfattet detaljerte forsterkningsplaner,\nder mer enn 700 allierte jagerfly og 50 000 soldater hadde Norge som \net høyt prioritert innsatsalternativ. De innbefattet forsyninger og forhåndslagring \nav materiell for styrker som kunne bli satt inn i Norge i krise og krig. Mest ruvet \ntre amerikanske ordninger: 1) Invictus-avtalen med aner tilbake til 1955, som etter \nhvert la grunnlaget for forhåndslagring og støtteordninger for patruljefly og fly fra \nhangarskip på fire norske flyplasser, drivstofflager i Namsen og to store feltsykehus.\nDet pågikk en diskusjon om å utvide ordningen helt frem til begynnelsen av \n', 'Småstatsrealisme i 70 år\n55\n1990-tallet. 2) COB-avtalen fra 1974 som la grunnlaget for lagring på ni norske flybaser\npå meste. 3) Avtalen fra 1981 om forhåndslagring i Trøndelag for en luftbåren \ninfanteribrigade (13 000 mann) tilhørende det amerikanske marinekorpset (MAB, \nsenere NALMEB, senere MCPP-N). Til dette kom omfattende amerikansk teknologisk\nog økonomisk støtte til norsk etterretningstjeneste. En storstilt styrkeoppbyg-\nging, men som også rommet svakheter, og vi vet ikke om det ville ha virket i praksis \n(Tamnes, 1997, s. 82–89; Børresen, Gjeseth & Tamnes, 2004, s. 85–96).\nDet er en fascinerende side ved norsk sikkerhetspolitikk at denne dype medvirkning\nog integrasjon i vestblokkens forsvarsinnsats gikk hånd i hånd med beho-\nvet for å holde avstand overfor alliansepolitiske tiltak. «Forsvar vår dyd, men kom \noss ikke for nær», som Hauge spissformulerte det i 1949 (Eriksen & Pharo, 1997, \ns. 85). Norge var en alliert med forbehold. Avskjermingspolitikken kom i første rekke \ntil uttrykk i de såkalte «selvpålagte begrensningene» på alliert militær aktivitet i Norge \ni fredstid. Fire av dem var spesielt viktige. Basepolitikken fra 1949 innebar et forbud \nmot fast stasjonering av allierte stridskrefter i Norge i fredstid; atompolitikken fra \n1957 forbød lagring av atomammunisjon; fra 1950-tallet utviklet det seg særlige \nbegrensninger i nord ved at allierte styrker ikke fikk benytte norsk territorium for \nå kunne operere i Finnmarksområdet og Barentshavet; anløpspolitikken fra 1975 \nrettet mot skip med atomvåpen om bord.\nAvskjermingspolitikken skyldtes et behov for å berolige russerne, bevare lavspenningen\ni nord og Norden samt imøtekomme kritiske strømninger hjemme, spesielt \npå venstresiden og blant nasjonalkonservative grupper i det politiske sentrum og til \nhøyre. I alliansen ble slike forbehold forfektet av i første rekke Danmark og Norge, og \nde ble mye kritisert for dette (Eriksen & Pharo, 1997, s. 85–105, s. 259–286; Tamnes, \n1997, s. 100–130). \nMye er skrevet om de selvpålagte begrensningene. Her skal gjøres to refleksjoner.\nDen første gjelder dialektikken i norsk alliansepolitikk. I perioder da norske \nmyndigheter opplevde en uro for liten alliert støtte, søkte de å invitere støttemaktene\ntil å engasjere seg sterkere. Dermed bidro de også til å integrere Norge \ntettere i fellesforsvaret. Dette var tilfellet fra slutten på 1940-tallet, i 1970-årene \nog i retroperioden fra rundt 2008. Tilsvarende var det om å gjøre å redde hva som \nreddes kunne når allierte ordninger forvitret, som på 1990-tallet. På den annen \nside ser vi som et mønster at økt alliert engasjement utløste reaksjoner. Baseerklæringen\nav februar 1949 kom således som en følge av beslutningen om å gå med i \nAtlanterhavspakten. Atompolitikken gjenspeilte nukleariseringen av NATOs strategi\npå 1950-tallet. Motstanden mot økt alliert nærvær og forhåndslagring rundt \n1980 ledet til at lagrene for det amerikanske marinekorpset ble lagt til Trøndelag \nog ikke til Nord-Norge som opprinnelig tenkt. Dette er et mønster som nok vil \ngjenta seg. \nDen andre refleksjonen gjelder betydningen av allianseintegrasjon versus \navskjerming. Grensesetting har spilt en viktig rolle i det politiske og offentlige ordskiftet;\nde selvpålagte begrensningene har hatt stor symbolkraft, både hjemme og \n', 'Rolf Tamnes \n56\nsom et signal til russerne. Samtidig må det poengteres at alliansens operative slagkraft \nikke ble vesentlig forringet. Begrensningene gjaldt tross alt bare i fredstid, og det \nble gjort omfattende forberedelser for å underlette alliert innsats fra norsk område i \nkrise og krig. Tar vi atompolitikken som eksempel, tillot ikke Norge at det ble lagret \natomammunisjon i Norge i fredstid, men for øvrig kunne allierte styrker på kjernefysiske\noppdrag trekke store veksler på informasjon fra norsk etterretning og på \nbaser og kommandoapparat i Norge. I en periode gjorde Norge også forberedelser \nfor å kunne utruste egne styrker med atomvåpen i tilfelle krise og krig (Skogrand & \nTamnes, 2001, s. 331).\nAtlantisk og nordeuropeisk\nSovjetunionens sammenbrudd og oppbruddet fra den kalde krigen utgjør en tredje \ndistinkt tidsperiode. Omslaget innvarslet dype endringer i internasjonale maktforhold,\nsom har hatt store konsekvenser også for norsk sikkerhetspolitikk. Skiftet mate-\nrialiserte seg først i krig og terrorisme på Balkan og i det store Midtøsten, deretter i \nen stadig tydeligere global maktforskyvning henimot Asia, med Kina som en mulig \nsupermakt. Den regelbaserte internasjonale orden kom under press. USA hadde \nvært den fremste bærer av denne orden. Gradvis begynte USA å abdisere for deretter,\nunder president Donald Trump, å motarbeide viktige ordninger. Som et lite land \nhar Norge søkt å finne sin plass i en skiftende arkitektur formet av mektigere aktører \nog sterkere krefter.\nDen store omformingen av NATO fra 1990-tallet berørte Norge på to måter. \nHovedoppgaven ble ekspedisjonære militære operasjoner ute, og Norge så det som \nriktig og nødvendig å følge med. Samtidig ble alliansens ordninger for kollektivt forsvar\nbygd på artikkel 5 langt på vei avviklet, slik som felles forsvarsplaner, et robust \nkommandoapparat og de fleste av forsterkningsarrangementene. «Out of area or out \nof business» var omkvedet fra 1993.\nNorge tapte likevel aldri av syne Russland som mulig militærstrategisk utfordring.\nFra 2007–08, under inntrykk av Russlands restaurasjon og revisjonisme, fikk \nde tradisjonelle spørsmålene fornyet oppmerksomhet. I sitt nærområdeinitiativ i \nseptember 2008 anmodet Norge om at alliansen måtte tilstrebe en bedre balanse \nmellom ute og hjemme og derigjennom ta Russland mer på alvor. Etter det russiske \novergrepet mot Ukraina i 2014 er Russland tilbake som dimensjonerende kraft. Den \nrussiske porteføljen av virkemidler er blitt stor og til dels kraftfull. Nordflåten og \nbastionforsvaret er revitalisert, som del av en bred russisk strategi for nektelse i front \nog angrep på dypet. Knapt noe annet land har satset så systematisk på å bygge opp \nlangtrekkende presisjonsvåpen. Det er også i første linje blant land som behersker \nog bruker cyberkapasiteter og ukonvensjonelle virkemidler. Dette viser en tydelig \nprioritering av kapasiteter som kan gi stor effekt, som er ekstra interessant tatt i \nbetraktning at Russlands bevilgninger til forsvar ikke er mye større enn i et mellomstort\nland i Europa.\n', 'Småstatsrealisme i 70 år\n57\nNorges handlingsvalg i denne situasjonen er velkjente fra tidligere tider. Å slå \nring om den internasjonale orden og folkeretten er blitt stadig mer påtrengende, \nfor å hegne om nasjonale interesser, men uten å risikere å bli stigmatisert av stormakter.\nI alliansepolitikken er det norske hovedanliggendet å gjenskape kollektiv \nsikkerhet tuftet på artikkel 5. Før 2014 virket det som en særdeles vanskelig oppgave: \nNATO hadde fått mange medlemmer og kryssende interesser, samtidig som USA \nikke lenger utøvde et bydende lederskap. Det er derfor imponerende hva NATO \nhar fått til i løpet av fem år; fremskutt stasjonering av allierte styrker på østflanken, \nnye forsvarsplaner, inkludert for Norge, Island og de maritime flanker, endret kommandostruktur\nfor å kunne mestre høyintense konflikter samt mange tiltak for å \nunderlette innsetting av styrker.\nEn mer aktiv norsk invitasjonspolitikk traff en nerve hos sentrale aktører: NATO \nog sentrale støttemakter var i ferd med å tenke nytt, og da åpnet det seg en mulighet \nfor at norske initiativ kunne bidra til å påskynde arbeidet og gi det en retning som \nsamsvarte med norske interesser. Tydeligst var det i Norges arbeid for å gjenskape \nen sjømilitær slagkraft i Nord-Atlanteren, som i 2018 munnet ut i USAs beslutning \nom å reetablere 2nd Fleet og NATOs parallelle skritt for å opprette en Joint Force \nCommand, begge i Norfolk (Tamnes, 2018, s. 8–22).\nI overskuelig fremtid er det ingen andre stater enn USA som har evnen til å \nsikre troverdig avskrekking og forsvar i nord. I den senere tid har amerikanerne vist \nstor vilje til å utvide sitt engasjement. Marinekorpset er nå som før det viktigste \nfotavtrykk i Norge. Avtalen med korpset og forhåndslagrene ble aldri avviklet, noe \nsom gjorde det mye enklere å ta fatt igjen og revitalisere ordningen. Norske kjøp i \nUSA av strategiske kapasiteter som F-35 og P-8 bidrar til å forsterke den bilaterale \nalliansen både politisk og militært. Med midler gjennom European Deterrence Initiative\n(EDI) utdypes engasjementet til å gjelde flybaser, som bruken av Rygge, og \nannen virksomhet i Norge. Samlet etterlater dette et bilde av en stormakt med sterke \nstrategiske interesser i Norge og den nordlige regionen. Men det råder stor usikkerhet\nom hvor USA går: Det er alvorlig når den amerikanske presidenten sår tvil om \nalliansegarantien. På lengre sikt kan amerikansk sikkerhetspolitikk utvikle seg til å bli \nveldig annerledes enn i dag.\nDet aktualiserer spørsmålet om nordeuropeiske løsninger som supplement på \nkort sikt og alternativ på lang sikt. I nær fremtid finnes dynamikken i en voksende \nbritisk evne og vilje til å involvere seg tidlig i en krise i Nord-Europa, med Royal \nMarines som fremste maktinstrument, samt et stadig mer pulserende nordisk \nforsvarssamarbeid, innenfor en transatlantisk ramme. I løpet av få år har Sverige \nog Finland intensivert sitt militære samarbeid med sine nordiske naboer og med \nvestblokken. Selv om de tviholder på sin stilling som alliansefrie, er integrasjonen \nblitt så omfattende at landene er blitt funksjonelt allierte. Situasjonen har endret \nseg fundamentalt sammenliknet med tidligere tiders motvilje mot strategisk partnerskap.\nSverige og Norge likner stadig mer på siamesiske tvillinger som skuer i \nsamme retning.\n', 'Rolf Tamnes \n58\nPå lengre sikt kan det nordiske forsvarssamarbeidet bli del av et nytt maktsystem\ni Nord-Europa, en mer tradisjonell maktbalanse og alliansebygging – bygd på \nredusert amerikansk engasjement, Tyskland som den mektige sentralmakten, Storbritannia\nmed vilje og evne til å bruke militær makt og Russland som sørger for å \nsikre en innflytelsessfære i østlige deler av Europa. Et maktsystem som minner om \ndet klassiske europeiske maktsystemet før 1940, men med den vesentlige forskjell \nat Europa befinner seg stadig fjernere fra verdens geopolitiske og geoøkonomiske \ntyngdepunkt. Om NATO kommer til å ha noen plass i dette maktmønsteret, skal \nvære usagt.\nKonklusjon\nDet er i dette besværlige farvannet Norge må bevege seg i tiden fremover. Folkeretten\nog robuste kollektive ordninger vil forbli en av hovedbjelkene i norsk utenriks- og \nforsvarspolitikk. Norske myndigheter vil utvilsomt bruke mye krefter på å hegne om \ndette sikkerhetsnettet i en tid da det er under press fra mange hold. Forsvarspolitisk \nvil det i overskuelig fremtid ikke finnes noe alternativ til USA og til NATO som \nkollektiv ramme. Etter hvert vil det likevel kunne vokse frem et slags strategisk partnerskap\ni Nord-Europa og Norden som vil kunne bli troverdige alternativ. Det kan i \nså tilfelle bli et viktig vendepunkt i norsk sikkerhetspolitikk. \nMen også under slike omstendigheter vil det være i norsk egeninteresse å røkte \nsamarbeidet med Russland på mange områder og søke å berolige Russland og bevare \nlavspenningen i nordområdene. Samtidig kan det bli formålstjenlig å se avskrekking \nog beroligelse ikke bare som et norsk, men nordisk prosjekt. I en ny tid med nærmere\nnordisk forsvarssamarbeid og avskrekking i fellesskap, vil det være like rimelig \nå tenke seg at beroligende tiltak blir et felles anliggende.\nOm forfatteren\nRolf Tamnes er professor ved Institutt for forsvarsstudier, Forsvarets høgskole og \nleder forskninsgprogrammet Security in Northern Europe (SNE). \nLitteratur\nBørressen, J., Gjeseth, G. & Tamnes, R. (2004). Norsk forsvarshistorie. Allianseforsvar i endring. Bergen: Eide \nforlag.\nEriksen, K. E. & Pharo, H. Ø. (1997). Norsk utenrikspolitikks historie, bind 5: Kald krig og internasjonalisering \n1945–1965. Oslo: Universitetsforlaget.\nFrydenlund, K. (1982). Lille land – hva nå? Refleksjoner om Norges utenrikspolitiske situasjon. Oslo: Universitetsforlaget.\nGaddis, J. L. (1987). The long peace: Inquiries into the history of the Cold War. Oxford: Oxford University Press.\nHobson, R. (2013). Slutten på det klassiske europeiske statssystemet 1871–1945. I H. H. Waage, R. Tamnes & \nH. H. Vik (Red.), Krig og fred i det lange 20. århundre. Oslo: Cappelen Damm Akademisk. \nHoltsmark, S. (2015). Naboer i frykt og forventning. Norge og Russland 1917–2014. Oslo: Pax forlag.\nLundestad, G. (1990). The American ‘empire’. Oxford and Norwegian University Press. \n', 'Småstatsrealisme i 70 år\n59\nRiste, O. (1965). The neutral ally: Norway’s relations with belligerent powers in the first world war. Oslo: \nUniversitetsforlaget.\nRiste, O. (1985). Was 1949 a turning point? I O. Riste (Red.), Western security: The formative years. Oslo: \nUniversitetsforlaget. \nRiste, O. (1991a). Isolasjonisme og stormaktsgarantiar. Forsvarsstudier nr. 3. Institutt for forsvarsstudier.\nRiste, O. (1991b). Felles sikkerhet på den skandinaviske halvøy? Perspektiver på Sveriges sikkerhet, IFS Info \nnr. 3 1991. Institutt for forsvarsstudier. \nSkogrand, K. & Tamnes, R. (2001). Fryktens likevekt. Atombomben. Norge og verden 1945–1970. Oslo: Tiden.\nTamnes, R. (1991). The United States and the Cold War in the High North. Ad Notam & Dartmouth. \nTamnes, R. (1997). Norsk utenrikspolitikks historie, bind 6: Oljealder 1965–1995. Oslo: Universitetsforlaget. \nTamnes, R. (2017). The significance of the North Atlantic and the Norwegian contribution. I J. A. Olsen \n(Red.), NATO and the North Atlantic. Revitalising collective defence. RUSI Whitehall Paper 87. Routledge. \nTamnes, R. (2018). The High North: A call for a competitive strategy. I J. A. Olsen (Red.), Security in Northern \nEurope. Deterrence, defence and dialogue. RUSI Whitehall Paper 93. Routledge. \nAbstract in English\nThe Norwegian accession to the Atlantic Treaty in 1949 represents a turning\npoint in Norwegian security policy. Since then, Norwegian security has \nrelied on NATO, with the United States as the principal patron. Lately, this \ntransatlantic cooperation has come under severe strain, raising questions as to \nwhether the US security guarantee is still credible. This represents a profound \nchallenge to Norwegian security. A strategic partnership in Northern Europe \nand between the Northern countries – effectively an alternative linchpin for \nNorwegian security – may eventually occur and would mark a new turning \npoint.\nNorway’s strategic environment is bound to change. Yet, some permanent \nfeatures of Norwegian security policy thinking are discernable. These can be \nlabelled small state realism. Of crucial importance is, on the one hand, the \nneed for great power protection, and, on the other, to keep them at arm’s \nlength, relying on a global order of international laws and regulations to tame \nthe powerful.\nKeywords: NATO • Norwegian security policy • integration • screening\n']</pre>
    </body>
    </html>
    